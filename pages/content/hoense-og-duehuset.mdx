## Hønsehuset

Hønsehuset ligger i frugthaven mellem de 40 gamle Belle de Boskoop, Skovfoged, Gråsten, de Neergaard, Ingrid Marie og Filippa-æbletræer. Huset er fra ca. 1935, og er måske det eneste større hønsehus af træ, der er tilbage i Danmark. Det er slet ikke bygget til at holde så længe, men det står dog endnu. Der var oprindelig 8 fag vinduer og taget var af tagpap. I dag er det ene vindue dækket af og der ligger pandeplader på taget. Der er indrettet dueslag i den nordlige ende.

![Askhøj!](/images/honsfront.jpeg)