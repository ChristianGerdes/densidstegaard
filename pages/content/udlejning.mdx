## Ferielejligheder

I forbindelse med restaureringen af ejendommen har vi indrettet to eksklusive ferielejligheder i svinestalden og nogle spændende mødefaciliteter med plads til 50 personer i ko- og hestestalden.

### Udlejning af ferielejligheder

De to lejligheder er velegnede til en "lad os være i fred" ferie hvor der er brug for at holde fri i rolige, autentiske og historiske omgivelser. Vi har alle en morfar eller en farfar eller en onkel eller en fætter eller en tante eller en bedstemor eller en oldemor, som kommer fra en bondegård et eller andet sted i Danmark.  Det er kun få generationer siden at vi næsten alle boede på landet. Et ophold her i Brændekilde vil få minderne om dine rødder til at vælte frem.

Beliggenheden tæt på - men udenfor - Odense, med motorvejen tværs over Fyn og Svendborgmotorvejen lige uden for døren, gør at lejlighederne er trafikalt bekvemme som  udgangspunkt for udforskning af Fyn - Danmarks grønne hjerte.

Du kan også sende en mail til post@densidstegaard.dk