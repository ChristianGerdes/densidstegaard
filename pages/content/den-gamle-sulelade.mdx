## Den gamle sulelade

![Askhøj!](/images/dengamlesulelade/image14.jpeg)
Den gamle sulelade set fra gårdsiden.

Længen er opført i sulekonstruktion med lerklinet tavl. Suler er kraftige stolper, der står som søjler midt i bygningen. Sulerne bærer tagåsen, en kraftig bjælke, som ligger vandret i hele bygningens længde. Tagspærenes øverste ende hviler åsen og nederst på ydermuren. Konstruktionen går tilbage til oldtidens huse.

Sulerne - som er af meget svært egetømmer - er efter dendrokronologiske undersøgelser daterede til 1599, bindbjælker til 1590. Skråstivere og stolper kan dateres til 1588, 1599 og 1607. En af dem har indhugget årstallet 1517.

![Askhøj!](/images/dengamlesulelade/glladefront1.jpeg)

Eksperter er ikke enige om længens alder. Fredningsmyndighederne hælder mest til at den er opført af genbrugsmaterialer i slutningen af 1700'årene. Andre mener, at længens tilspidsede grundform og dateringen af tømmeret fører den tilbage til starten af 1600-årene.

Under alle omstændigheder er det sikkert, at den gamle bygning er opført af bygningsdele som er en hel del ældre end Christian den Fjerde. Og det kan efterhånden godt ses....

![Askhøj!](/images/dengamlesulelade/IMG_0097.jpeg)

![Askhøj!](/images/dengamlesulelade/glladevej1.jpeg)
Den gamle sulelade set fra gaden

![Askhøj!](/images/dengamlesulelade/IMG_0102.jpeg)
Parti fra suleladens yderside, vestsiden, som vender ud mod Møllegyden. Som det fremgår er tavlene opbygget af lerklinet fletværk af grene.

![Askhøj!](/images/dengamlesulelade/IMG_0107.jpeg)
Og indefra. Et kik ned gennem tagkonstruktionen og hvor det ses hvordan taget bæres af de lodrette suler, som er stivet af med skråstivere på de tværgående vægge.

![Askhøj!](/images/dengamlesulelade/sule2.jpeg)
Øverste del af en af de gamle suler, som derer fem af i bygningen.

![Askhøj!](/images/dengamlesulelade/sule1.jpeg)
...og nederste del af samme sule, set fra den anden side.