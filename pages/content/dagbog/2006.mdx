Den 13. februar 2006 er vi nået så langt som billedet nedenfor viser.

Nederst på alle tagspær sømmer tækkemanden - ofte let dekorativt udformede - tømmerstykker. De følger de nederste lægter og fører stråtaget ud over murværket.

Et sådan tømmerstykke hedder en skalk. Heraf udtrykket " et skalkeskjul"



På bagsiden af bygningen er bindingsværket ved at vøre restaureret og i morgen begynder vores murer at mure tavlene op igen.











Suleladen fra 1600 tallet - indvendig

De nederste ender af stolperne fixeres, inden vi kan restaurere fodremmen.

Det er afgørende for restaureringsprojektet at bygningens nuværende form og fremtræden fastholdes.

Der nedstøbes kraftige galvaniserede fladjern (10x50mm) i frostfri dybde og bolte dem til stolperne med 12 mm syrefaste franske skruer.

En anden - og mindst ligeså vigtig - grund til fixering af stolpeenderne er, at sikre muren, så den ikke skrider ud, når vi skal tage de nederste tavl ud for at reparere fodremmen.







Bagsiden af suleladen fra 1870.

Næsten halvdelen af bagsiden af suleladen og siden af huggehuset er endnu skjult under en senere tilbygget blikhjelm, hvis uheldige tagkonstruktion svækker de to tilstødende bygninger. Billedet er taget inde i hjelmen.

De to originale bygninger er sammenbyggede i hjørnet i baggrunden til højre. Hjørnet var slemt skadet af mange års manglende vedligehold.

De medtagne stolper er udskiftet og det er lykkes at finde en del af det originale stolpeværk spredt rundt omkring på gården.

Operationen betød, at vi med sikkerhed kan konstatere, at huggehuset er af nyere dato end suleladen.

Enkelte af huggehusets stolper viste sig at være genbrug fra suleladens oprindelige bagside. De blødstrøgne tegl i forgrunden sikrede vi os fra en sammenstyrtet sulelade efter decemberstormen i 1999.







Efter et par dages murerarbejde ser vgggen sådan ud.

For at muren får elasticitet - en bindingsværksmur skal kunne bevæge sig - mures med en 12% jurakalkmørtel og uden cement.

En sådan mørtel er ikke i den normale handel, men bl.a. firmaet Maxit i Kværndrup fremstiller den.



















Efter at bagvæggen indenfor er restaureret fjernes den uheldige blikhjelm. Derefter genindsættes de 8-10 manglende tagspær og taget tækkes.

Til sidst kalkes de genvundne facader - over stok og sten - som det hedder.

Også fodremmen hele vejen rundt i huggehuset - den lille bygning til højre - skal udskiftes.









Februar 2006

Så er dagen kommet hvor vi får fjernet den uheldige blikhjelm. Pylle Trans, som ejes af entreprenør Poul Henning Rasmussen, Klokholm, - blandt venner kaldet Pylle - er både grusgrav, nedbrydningsfirma og meget mere.









De følgende billeder illustrerer hvad der skete den dag.















.







Og kun skelettet af bliktilbygningen står tilbage.

Det støtter stadig laden og fjernes succesivt med at de nye spær sættes ind på de gamles plads.



















16. marts 2006.

Bag spærene anes en af sulerne - kraftige lodretstillet tømmerstopler - som sammen med bygningens andre 7 suler, bærer den vandretliggende bjælke - åsen -  helt oppe i kippen.

De cigarformede spærs tykke ende ligger øverst og hviler på åsen, mens den tynde ende hviler på ydermuren.

Konstruktionen betyder, at tagets vægt primært ligger på sulerne i midten af bygningen og ikke på de forholdsvis svage ydermure.







Og endnu åt som - hvis man sammenligner med dem ovenfor - viser at den gamle lade igen er ved at komme til ære og værdighed.

Der er et stykke vej igen.

Men det skrider da fremad.




















4. april 2006.

Cementsoklen fra bliktilbygningen er stadig tilbage at fjerne.





















29. maj,

Efter en mindre pause er vi nu kommet i gang igen.

Soklen er væk og de sidste tavl er ved at blive muret op.















Juni 2006. Så er turen kommet til malkehuset, svinestalden og den gamle sulelade





















Taget på malkehuset bliver udskiftet og er nu igen belagt med tagpap. Frostsprængningerne i murværket er repareret.

Også arbejdet med omlægning af svinestaldens tag fra eternit til tegl er i gang og vi forventer at restaurere loftet i svinestalden og i ko- og hestestalden i løbet af juli måned.

Vi håber i sommerens løb at få færdiggjort tækkearbejdet - og at gennemført restaureringen af fodremme og sulevægge i den gamle sulelade. To af disse vægge kan ses her.























3. juli 2006

Der er nu er ved at komme tegl på svinehuset og arbejdet med lofterne på kostalden skrider fremad.





























- og så lige et parti indefra den genskabte skotrende i suleladen fra 1870





4. september 2006

Tækkearbejdet er nu i gang igen, ligesom restaureringen af fodrem og opmuring af tavl skrider frem.

Loftet i kostalden er snart færdigt og arbejdet med svinestaldens tag nu skrider frem igen.



7. september 2006



Det restaurerede loft i kostalden.

Det har været vanskeligt at slippe for brædder med aflastningsspor og flyverstød, som i dag er standard, når man bestiller gulvbrædder.

Men det lykkedes i Gelsted Tømmerhandel.

Brædderne er 32 mm tykke ligesom de originale og 6 meter lange. Det giver meget få samlinger og derfor et stærkt loft, som styrker hele bygningen.












Et par billeder fra restaureringen af fodremmen på bagsiden af laden fra 1870. Billedet viser  vestsiden af den gamle hesteomgang, senere kaldet kværnhuset eller huggehuset alt efter bygningens skiftende funktioner.

De fleste af de øverste tavl bygget op af lersten, mens de nederste alle er opbygget med gamle blødstrøgne mursten.

Sådan er det hele vejen rundt om bygningen.

Om dette er oprindeligt vides ikke. Mest sandsynligt er nok at de underste tavl med tiden er "smeltet ned " og erstattet med mursten.









Fodremmen udskiftes kun de steder hvor det er nødvendigt. Træet er lagret eg fra Frørup Savværk og arbejdet udføres af Dalby Tømrerforretning.

Den viste bladsamling holdes sammen med egetræsnagler og efterfølgende slibes det nye træ med groft sandpapir så eventuelle savspor fjernes.

Bemærk at den gamle jernbolt er bevaret og ført igennem den nye fodrem.

Mellemrum under den nye fodrem og syldstenene skal nu renses og udfyldes med 22% kulekalkmørtel.

Når mørtlener størknet fjernes trækilerne og tavlene mures op med de gamle - nu - afrensede mursten.









Og så et af de syn som vi nok har set mest frem til . .....eternittaget på huggehuset er væk, rådne spær er udskiftet, loftet er udbedret, stikkene over vinduerne på kostalden er restaureret og tagskægget på det nye stråtag er lagt.

I løbet af en god uges tid lukkes der i toppen.

Derefter kommer turen til fodremmen og det øvrige stolpeværk.









9-10. september 2006


Så er turen kommet til et ømt hjørne - gårdens vestligste punkt.

Først når tavlene er taget ud, kan man få et ordentligt indtryk af hvor meget fodrem der skal skiftes. Det betyder, at det er vanskeligt at få et fast tilbud på den slags arbejde.

Lige i dette tilfælde var der ikke nogen ubehagelige overraskelser.















Bagsiden af den gamle sulelade er slemt medtaget af tidens tand.

Det er lykkes at udtage de nederste tavl så forsigtigt, at vi bevarer de originale øverste. Disse er lerklinede på hasselkæppe.

Selvom det ikke ligefrem fremgår af billedet, er bygningen grundigt afstivet og det bærende stolpeværk er fixeret med solide jern nedstøbt i frostfri dybde.

Fodremmen på dette sted var af meget svært tømmer og den udskiftes med nøjagtig samme dimension.

Syldstenene er almindelige mark- eller kampesten som blot er gravet lidt ned i jorden.



Så er vi fremme ved september 2006















Den gamle hesteomgang, kværnhus eller brænderum - alt efter hvilken tid vi taler i - har fået sit stråtag tilbage, og tømrerne i gang med at udskifte fodremmen.











Gamle tavl er skubbet ud og syldstenene, som heldigvis alle lå pænt lige under jordoverfladen, renses af.

Stenene frilægges, så den nye fodrem ikke tager fugt fra jorden.

















Også på sydsiden af bygningen ligger de gamle granitsten pænt.

Efter afrensning og bortskæring af det nederste rådne stolpeværk, laves der nye tappe og en ny fodrem tilpasses og sættes på plads.



















Et billede som vel kan glæde enhver, som finder det fornuftigt at bevare de gamle fynske bindingsværksgårde ...















Også på bagsiden af den gamle sulelade er der gang i den. Her et restaureret hjørne - og tækkemanden ved at gøre klar til at lægge nye rør på taget ud mod Møllegyden.























Et par billeder fra begyndelsen af oktober..............



























Hesteomgangen ligner mere og mere sig selv. Snart ser den ud som i 1870.





Fodrem og enkelte løsholter er udskiftet og skal der mures op og kalkes. Luger og porte skal have trætjære.





Og med opmurede tavl ser bygningen sådan ud.



Nu mangler vi bare at få spækket og kalket....

og

tækkearbejdet på gårdsiden af den gamle sulelade er også gået i gang.

























Oktober 2006

I slutningen af oktober 2006 ser den gamle sulelade sådan ud på forsiden - og på bagsiden:

















Enkelte af spærene var så medtagne at de måtte udskiftes. Et par velegnede lærkestammer blev tilpasset med økse. I den ene ende - den tykkeste - udhugges en profil svarede til åsens - og en træpløk bankes i. Den sikrer, at spæret bliver hængende på åsen. Den anden ende - som ligger af på ydermuren - tilvirkes så spærets form svarer til tagremmens profil.

Undervejs fandt vi årstallet 1517 - det er senmiddelalder, det er Christian 2, det er Sigbrit og Dyveke og Torben Oxe - indhugget øverst i en af de midterste suler.

Christian 2. blev født 1481 i Nyborg, var konge i Danmark og Norge fra 1513-1523 og i Sverige fra 1520-1523.
Det var ham som iværksatte blodbadet i Stokholm. Han blev begravet i Sct. Knuds Kirke i Odense 1559 - 78 år gammel. Så han var jo egentlig fynbo...






















16. november 2006

Så blev svinehusets tegltag endelig færdigt. Indvendigt er det understrget på traditionel vis.

























Også i den gamle sulelade sker det noget.

Tværvæggene, som støtter sulerne og opdeler rummet, er også ved at være færdige.