I løbet af foråret fik vi gjort lidt ved omgivelserne, bl.a. fik vi genoprettet stengærdet omkring den gamle møddingplads ved svinestalden.

![Askhøj](/images/dagbog/IMG_1276.jpeg)

.... og ryddet op, planeret og sået græs i frugthaven.

![Askhøj](/images/dagbog/IMG_1261.jpeg)

**Maj/juni 2010**

I maj/juni kom turen langt om længe til stuehusets vinduer.

![Askhøj](/images/dagbog/IMG_1269.jpeg)

Først blev alle ruder taget ud og vinduesrammerne tilpasset de - med årene - opståede skævheder i karmene. Alle rammer blev
afrenset ned til det bare træ og mørt og råddent træ udskiftet. Alle beslag og hængsler blev afmonteret, rustbehandlet og sat på igen.
Herefter blev alle rammerne strøget med træolie med fungicid og malet to gange med linoliemaling. Til sidst blev ruderne
sat i igen og kittet med almindeligt gammeldags linoliekit.

![Askhøj](/images/dagbog/IMG_1267.jpeg)

![Askhøj](/images/dagbog/IMG_1283.jpeg)

Alle rammer er nu på plads igen og der mangler kun slutmaling.

**Juli 2010**

Her i juli er det så stuehusets facader det gælder. Inden vinduerne får slutmaling besluttede vi at afrense facaderne.
De skal afrenses for 175 års kalkning og bindingsværket skal befries for et tykt lag kønrøg. Lidt beskidt arbejde arbejde.

![Askhøj](/images/dagbog/IMG_1285.jpeg)

Færdig med afrensning af facaden mod nord. Nu skal stolpeværket sættes i stand og felterne pudses i kalkmørtel.

![Askhøj](/images/dagbog/IMG_1297.jpeg)

Det afrensede stolpeværk bærer flere steder tydelige vidnesbyrd om genbrug.

![Askhøj](/images/dagbog/IMG_1298.jpeg)

![Askhøj](/images/dagbog/IMG_1301.jpeg)

![Askhøj](/images/dagbog/IMG_1305.jpeg)

Vinduerne har nu fået den sidste omgang linoliemaling. Udlusning af stolpeværket og pudsning af de mange tavl må vente til næste år.

![Askhøj](/images/dagbog/IMG_1332.jpeg)

![Askhøj](/images/dagbog/IMG_1336.jpeg)

En kold eftermiddag her midt i november 2010 blev vi færdige med at sætte kartoffelkælderen og det lille murede hønsehus i stand.

![Askhøj](/images/dagbog/IMG_1352.jpeg)

![Askhøj](/images/dagbog/IMG_1351.jpeg)

\- efterfølgende har vi beplantet kartoffelkælderen med almindelig lyng, krydderurter og lidt dværgfyr.

![Askhøj](/images/dagbog/IMG_1601.jpeg)
